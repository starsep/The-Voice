Serdeczna muzo
łaski pełna
czułość roztaczaj nad moim światem
Jutrzni promieniem
pomaluj moje dni
w słoneczne lata.

O złotostrunna
moja Pani
graj jak najczulej
jak najserdeczniej
Weź mnie ze sobą aż pod obłoki
weź mnie koniecznie!

Pozwól mi
delikatne dźwięki
w rozgołębionej lirze ocucić
I lecieć z tobą
nad mapą ziemi
lecieć i nucić...

Serdeczna muzo
wdzięczna Pani
Na twojej twarzy
płoną rumieńce
Więc się spełniła moja tęsknota
weselne wieńce…!